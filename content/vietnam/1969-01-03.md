+++
title = "3 januari 1969"
description = "Trettonde inlägget."
tags = [
    "dagbok"
]
date = "1969-01-03"
aliases = ["/diary/1969-01-03"]
categories = [
    "Dagbok",
]
type = "handwritten"
layout = "diary"
menu = "main"
index = 14
+++

<b>Kungen i Djungelns dagbok</b><br/>
3 januari 1969.
<hr />

Jag insåg denna morgon att det är flera månader jag sist skrev något här, tiden förflyter annorlunda här ute, varje dag patrullerar vi i djungeln, letar efter spår av Willard, stöter på Vietcong, bekämpar dem, ibland vinner vi, ibland får vi falla tillbaka för att ge oss ut igen dagen efter. Regnet fortsätter ösa men jag tror inte ens att någon bryr sig längre, allt vi, jag, tänker på är att hitta Willard, alla fångar vi tar hävdar att de inte vet något, även när vi sågar dem i bitar inför sina kamrater. Tappra människor, det är just därför vi behöver Mickes metoder, ingen kan vinna över så tappra människor med vanliga medel. 
\
\
Varje vecka ger vi oss över floden till Kambodja, letar igenom byar, förhör folket, de flesta hävdar att Vietcong i princip har övergett regionen, kanske har även Willard lämnat den här platsen, kanske har vi råkat döda honom i någon av våra bombräder, i någon av de tunnlar vi sprängt, men jag tror inte det, jag känner hans närvaro där ute, på något sätt vet jag att han finns kvar, gäckar oss, vill att vi åker hem igen, men vi åker inte.
\
\
Ett amerikanskt spaningsflygplan sköts ner av vietnameserna för en timme sedan, uppenbarligen är alla påståenden om att Vietcong har börjat överge regionen rena lögner om de nu har transporterat in luftvärn. Planet störtade på den kambodjanska sidan om floden och vi behöver inte ens få order för att vi ska göra oss redo för insatsen att hitta piloterna om de lever och ta hem den svarta lådan från planet innan informationen där kan hamna i vietcongs händer. Vi vet vad som måste göras.
