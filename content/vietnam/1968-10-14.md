+++
title = "14 oktober 1968"
description = "Tionde inlägget."
tags = [
    "dagbok"
]
date = "1968-10-14"
aliases = ["/diary/1968-10-14"]
categories = [
    "Dagbok",
]
type = "handwritten"
layout = "diary"
menu = "main"
index = 11
+++

<b>Kungen i Djungelns dagbok</b><br/>
14 oktober 1968.
<hr />

Nu börjar vi närma oss, även om vår navigatör inte ivrigt hade pekat på kartor och visat hur få dagar det beräknas vara kvar innan vi anländer till vår destination så känner jag det inom mig, vi är inte längre kvar i det ”vanliga” Vietnam, vi är på randen till något annat, här ute överlever bara de som har styrkan att möta striden, vi närmar oss snart området med de sista  amerikanska utposterna innan vi når målet. Våra order sist vi fick några var att försöka återupprätta kontakt med utposterna i området, enligt vår ledning har ingen hört av dem på flera veckor. Tydligen försökte de bygga en bro häromkring för att öppna upp fordonstransporter norrut, men sist ledningen hörde något från området hade bron sprängts. 
\
\
Vi kommer att försöka stanna till vid bron för att återigen fylla på bensin och förnödenheter, och försöka få kontakt med någon som har kommandot, sedan rör vi oss längre norrut och stannar till vid en annan utpost där vi fått order om att avlämna några dokument vi fick när vi lämnade flygbasen för några dagar sedan. 
\
\
Tillägg:
\
Vi har nu lyckats få tag på styrkorna vid den förstörda bron via vår radio, men om det kan kallas att upprätta kontakt vet jag inte, vi försökte fråga vem som hade kommandot i basen och om de har bensin som vi kunde ta, vi fick svaret att ”bensin finns, det är fritt fram och ta”, när vi frågade om personen vi talade med kunde låta oss tala med den som har kommandot fick vi inget svar, en stund senare svarade en annan röst, men tydligen inte den som hade kommandot, när vi frågade personen om han visste vem som hade kommandot i basen fick vi bara svaret ”ja”, följt av tystnad.

